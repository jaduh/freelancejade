---
title: "Wat de liefde en marketing met elkaar gemeen hebben
"
date: "30 december, 2019"
read: "3 min leestijd"
topic: "Human-to-Human"
image: "../../images/love.jpg"

---
Je bent in een bar en loopt redelijk bewust tegen iemand aan die je verschrikkelijk aantrekkelijk vindt. Het eerste wat uit je mond komt:  wil je alsjeblie-hie-hieft met mij trouwen, twee kinderen krijgen en verhuizen naar Zuid-Frankrijk?

De kans is groot dat die persoon jou een gekkie vindt. En terecht natuurlijk. Dit vinden we allemaal raar.

En toch blijven bedrijven deze techniek toepassen als ze iets willen verkopen: lekker direct mensen stalken met wie ze geen band hebben en waarvan velen zelfs nog nooit gehoord hebben.

Ik ben mij er ook pas redelijk recentelijk van bewust. Lekker laat, ik weet het. Maar de bak kleurloze, nietszeggende informatie die ik dagelijks over mij heen krijg is zo gigantisch groot dat er mij maar een fractie van bijblijft. Een nog kleinere fractie daarvan roept iets in mij op wat mij aanzet tot actie. Zoals mijn portemonnee open te trekken, bijvoorbeeld.

Ik dacht altijd dat originele reclames die mensen laten lachen volstaan om van onbekenden klanten te maken. Maar ik heb onlangs zelf ondervonden dat mensen, inclusief ik zelf vooral behoefte hebben aan informatie waar ze daadwerkelijk iets aan hebben. Aan informatie die hen verder helpt bij het oplossen van hun probleem.

Toen ik van mijzelf een productiever mens wilde maken, kwam ik de fantastische nieuwsbrief van Dan Shipper tegen. Hij interviewt naar eigen zeggen de slimste mensen ter wereld over de wijze waarop ze informatie en kennis organiseren zodat ze hun beste werk doen.

Elke keer wachtte ik met smart weer op een nieuwe editie vol supermooie en waardevolle informatie. Toen hij twaalf edities verder met een enquÃªte vroeg wat ik er nu echt van vond en voor welke extra toevoeging ik eventueel zou willen betalen, reply-de ik vol enthousiasme. Dan had mij al zoveel weken zo goed geholpen dat ik de mogelijkheid zeker wilde pakken om de favor terug te doen. Ondertussen is zijn premium versie gelanceerd en sta ik op het punt om het aan te schaffen. Daar hebben zijn verkooppraatjes weinig mee te maken. Eerder de warme band die hij eerst met mij gesmeed heeft.

Net zoals we in ons liefdesleven gewend zijn willen we tegenwoordig ook bedrijven en de mensen daarachter eerst wat beter leren kennen voordat we beslissen om onze kostbare tijd en onze zuurverdienden centen eraan te besteden. En dat doen die bedrijven dus door hun menselijke kant te tonen en een band met ons te smeden door oprechte pogingen te ondernemen om ons te helpen met het oplossen van onze problemen.
