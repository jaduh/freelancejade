---
title: "Kunnen verhalen bijdragen aan ontmoetingen die de samenleving warmer maken?
"
date: "2020-02-21"
read: "3 min leestijd"
topic: "storytelling Instagram"
image: "../../images/duotone/duotonefemmainsta.jpg"

---


Of er geen medicatie is tegen een aantal grote maatschappelijke problemen van deze tijd? Ik durf te stellen dat ontmoetingen tussen mensen én aanstekelijke verhalen daarrond toch op z’n minst in de buurt komen.

### Een podium voor helden met drie uitroeptekens
Ik ben dan ook mega enthousiast dat ik dit jaar bij Femma een spiksplinternieuw Instagramaccount mag beginnen wat helemaal in het teken staat van mensen die andere mensen samenbrengen. Mensen die ontmoetingen faciliteren tussen andere mensen rond een gedeelde passie om de samenleving positief te veranderen. Oftewel in mijn woordenboek: helden!!! (jawel, met  maarliefst drie uitroeptekens).

### Ontmpoetingen als dam tegen eenzaamheid?
Ontmoetingen als dam tegen eenzaamheid, polarisatie of racisme. Helden die daar hun tijd en energie insteken zal ik dit jaar een podium geven zodat er hopelijk nog veel meer mensen gehoor geven aan die kriebels in hun buik. Soms beginnen die kriebels bij een frustratie zoals bij Eline die eigenhandig een grote groep professionele muzikanten wist te mobiliseren voor een muziekconcert om seksisme binnen de klassieke muziekwereld aan te kaarten.

### \#busymomlife
Maar het kunnen ook kriebels zijn die ontstaan vanuit een eigen nood, zoals bij Myriam die als jonge werkende moeder behoefte had aan meer tijd voor haar zelf en nu  supergezellige avonden organiseert waar iedere vrouw welkom is om iets nieuws te leren, van elkaar te leren of om gewoon even de gedachte te verzetten van de #busymomlife.

Heerlijke verhalen dus die jou inspireren om nu eindelijk iets te doen met dat gekke ideetje dat je al veel te lang verborgen houdt aan de achterkant in je hoofd. Wees er maar zeker van dat je bij het volgen van dit Instagramaccount een ongelooflijke drang voelt om in actie te schieten om van België een iets warmere plek te maken waarin mensen elkaar ontmoeten om anderen de tijd én geluk te geven die ze verdienen.
